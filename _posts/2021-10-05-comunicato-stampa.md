---
layout: post
comments: false
title: "Presentazione del report trimestrale del Digital Gold Institute"
subtitle: "Comunicato stampa" 
author: "Staff"
image:
    thumb: 2021-10-06-2021Q3-report-thumb.jpg
youtube: 1qQBQfy5UaY
published: true
newsfeed: true
---

Verrà presentato **domani 6 ottobre alle 17:30** in diretta [YouTube](https://youtu.be/1qQBQfy5UaY) il report trimestrale sull'ecosistema Bitcoin, crypto-asset e blockchain curato dal Digital Gold Institute (DGI, www.dgi.io), il principale think tank italiano dedicato al fenomeno Bitcoin e alla scarsità in ambito digitale.

[Ferdinando M. Ametrano](https://ametrano.net/it/about/), direttore scientifico di DGI e amministratore delegato di [CheckSig](www.checksig.io), commenterà il terzo trimestre 2021 del mercato cripto, il corso legale per Bitcoin in El Salvador, le problematiche di Binance con i regolatori, la sostenibilità dei consumi energetici, i ransomware e le attività criminali, i non-fungible token (NFT), senza tralasciare gli aspetti regolamentari collegati allo sviluppo dell'euro digitale di Banca Centrale, il recente US infrastructure Bill e la vigilanza della U.S. Securities and Exchange Commission sull'ecosistema.

[Paola Agnese Bongini](https://www.unimib.it/paola-agnese-bongini) dell'Università degli Studi di Milano-Bicocca e [Marco Petracco](https://it.linkedin.com/in/marcopetracco) della Direzione Generale del Joint Research Centre della Commissione Europea presenteranno la terza conferenza del [Crypto Asset Lab](https://cryptoassetlab.diseade.unimib.it/), nota anche come [CAL2021](https://cryptoassetlab.diseade.unimib.it/calconf/), che si terrà il 4 e 5 novembre 2021. In particolare, la conferenza si concentra su tutti gli aspetti di Bitcoin e criptovalute, con un interesse speciale per investimenti, banche, finanza, servizi finanziari, teoria monetaria e regolazione.

Al termine del live-streaming pubblico su YouTube, previsto per le 18:30, l'evento proseguirà con un dibattito riservato che vede la partecipazione di circa cento tra i protagonisti italiani del mondo finanziario, imprenditoriale, giornalistico, politico ed istituzionale. La partecipazione estremamente qualificata mostra ancora una volta l'attualità del tema Bitcoin nel dibattito pubblico e istituzionale.

Il rapporto trimestrale 2021-Q3 sarà disponibile dalla seconda settimana di ottobre su [dgi.io/reports](https://dgi.io/reports/).

[Comunicato stampa in pdf]({{site.baseurl}}/docs/20211005-comunicato-stampa-report-dgi.pdf).
