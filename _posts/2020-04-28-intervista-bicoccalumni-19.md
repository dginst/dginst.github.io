---
layout: post
comments: false
title: "The Blockchain Series: Bitcoin First (puntata 19 di 25)"
subtitle: "Intervista a F. Ametrano e A. Preti"
author: "Staff"
image:
    thumb: 2020-02-25-intervista-bicoccalumni-thumb.png
youtube: H2Rw8WkIvvo
published: true
newsfeed: false
---

Se ne discute molto, ma su Bitcoin la divisione è radicale, tra scettici che parlano di bolla ed entusiasti che descrivono una rivoluzione globale. **The Blockchain Series: Bitcoin First** è l'evento organizzato da [BicoccAlumni](https://www.bicoccalumni.it/), [Crypto Asset Lab](https://cryptoassetlab.diseade.unimib.it/) e [Distretto Bicocca](https://www.distrettobicocca.it/), che si è svolto lo scorso 4 luglio allo Spazio MIL di Milano, con lo scopo di fare chiarezza e informazione sul tema Bitcoin e Blockchain.

L'evento ha avuto come protagonista [*Ferdinando M. Ametrano*](https://www.ametrano.net), che ha illustrato il tema Bitcoin e Blockchain in un format domande e risposte. Dato il successo dell'iniziativa, BicoccAlumni ha prodotto una serie di contenuti video, che vi riproponiamo qui, ogni martedì e venerdì, con l'obiettivo di fare chiarezza e informazione su questi temi sempre più attuali.

Oggi proponiamo la diciannovesima di 25 puntate: **Le iniziative industriali che puntano sulla blockchain senza Bitcoin.**.

"Non esiste blockchain senza un asset digitale nativo. La blockchain in sé è solo una struttura dati poco flessibile, disegnata per rendere complicata la sua manipolazione. Rappresenta un “registro condiviso” (nel caso di Bitcoin il registro delle transazioni) su cui i nodi della rete raggiungono il consenso. Tale consenso è possibile solo avendo un asset digitale nativo sulla blockchain, quindi sfruttando la ricchezza che origina dal signoraggio per incentivare l’onestà e coprire i costi del network. È invece un grande bluff parlare di “registro condiviso” senza spiegare come si possa raggiungere il consenso sullo stesso.  
Infatti, non abbiamo ancora visto alcuna applicazione concreta della chimera nota come _blockchain senza bitcoin_. Nulla nemmeno da consorzi come R3, HyperLedger o l’Enterprise Ethereum Alliance, che hanno ottenuto investimenti per centinaia di milioni ed hanno tra i partecipanti tutte le principali istituzioni finanziarie, società tecnologiche e di consulenza. Bisogna saper distinguere tra euforiche esagerazioni e la cruda realtà. Confucio diceva “quando un uomo saggio indica la luna gli stolti guardano il dito”: qui la luna è Bitcoin e il dito è la blockchain."
