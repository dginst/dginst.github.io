---
layout: post
comments: false
title: "Mettere in sicurezza i propri bitcoin"
subtitle: "Proteggere i propri investimenti in bitcoin è diventato sempre più urgente: i casi di frode continuano a verificarsi"
author: "Staff"
image:
    main: 2021-04-27-adnkronos.jpg
    thumb: 2021-03-29-adnkronos-thumb.jpg
published: true
newsfeed: true
---

Dal dispositivo off line al semplice foglio di carta o il bunker italiano per le grosse somme; proteggere i propri investimenti in bitcoin è diventato sempre più urgente. I casi di frode continuano a verificarsi, eclatanti come il turco Thodex o piccoli ma numerosi come quelli che vedono coinvolta Coinbase.

Approfondire la natura di Bitcoin è fondamentale per non incorre in frodi.
Suggeriamo questo articolo di oggi su [Adnkronos](https://www.adnkronos.com/mettere-in-sicurezza-i-propri-bitcoin_3iEQo6E3KoIf6kx4Af3EQG) per conoscere le diverse modalità per custodire i propri bitcoin ed i rischi associati a ciascuna di esse.

----

### Mettere in sicurezza i propri bitcoin
>
>L’ultimo caso di **frode informatica legata al furto di criptovalute** è cosa da poco rispetto alla recente stangata di **Thodex** che ha visto svanire nel nulla i risparmi di oltre 400mila utenti. Si tratta però di **Coinbase**, nota per la recente quotazione al Nasdaq (COIN) e di un **normalissimo utente della Virginia che sta cercando di riavere il suoi 34.123 dollari che gli sono spariti sotto il naso in soli 4 minuti**.
>
Può succedere. Capita tutti i giorni che qualcuno veda svanire i propri soldi a causa di transazioni fraudolente con la propria carta di credito per esempio, ma **le banche**, proprio quelle che i cosiddetti cryptoanarchici evitano come la peste, **ti rimborsano. Coinbase invece pare di no.** L’uomo ha dichiarato di essersi rivolto all’FBI e alla SEC e poi alla CFBP, alla FinCEN e alla BBB, tutte organizzazioni legate alla protezione dei consumatori e ricerca frodi informatiche, ma niente da fare. Il problema è che questo caso è solo l’ultimo di una serie di dozzine segnalate negli ultimi cinque anni che coinvolgono Coinbase.
>
Ora, sebbene la popolare piattaforma dichiari di aver registrato nel 2020 **solo lo 0,004% di transazioni non autorizzate** è anche vero che il sistema legale americano fa poco per costringere le piattaforme di scambio ad adottare garanzie davvero efficaci ma soprattutto per rimborsare i soldi rubati.
>
**Ma come fare quindi per proteggere il proprio crypto-tesoro e magari si è alle prime armi?**
>
In ambito Bitcoin si sente spesso la frase not your keys, not your coins per sottolineare che la gestione diretta delle chiavi private è l’unica garanzia di possesso reale. Si parla di sovranità finanziaria e si incita ognuno ad essere la sua propria banca. Queste osservazioni sono tutte pertinenti e condivisibili; in alcune situazioni o momenti della storia sono fondamentali: **se si fugge da regimi dittatoriali è cruciale la possibilità di attraversare il confine avendo semplicemente memorizzato le dodici parole che costituiscono la chiave segreta**. In regimi più liberali questi rischi non ci sono però esiste **l’imperizia tecnica** che può portare alla **perdita dei beni**, o il **rischio di aggressione** legato a tentativi di furto e, non da ultimo, la difficoltà di trasferire i Bitcoin nel **passaggio generazionale ereditario**.
>
Nel concreto? La maggiorparte degli **exchange**, le piattaforme con le quali si acquistano o vendono per esempio i bitcoin, forniscono un portafoglio dal quale prelevare con un classico iban e quindi è la cosa più comoda lasciarli lì. Ma come evitare di fare la fine di quella piccola percentuale di Coinbase frodata o di quei 400mila utenti letteralmente derubati dalla piattaforma Turca?
>
Il mercato mette a disposizione **diverse soluzioni** che si possono dividere in due tipi: **portafogli caldi e portafogli freddi**. La differenza è che mentre i primi sono connessi alla rete e quindi in qualche modo potenzialmente attaccabili, i secondi invece sono totalmente off-line, quindi molto più sicuri. Se ne trovano diversi e sono dei dispositivi fisici molto **simili alla classica pendrive** sulla quale è possibile salvare le chiavi pubbliche e private dei propri bitcoin e cryptovalute. I più famosi si chiamano **Ledger**, **Trezor** e **KeepKey**. Volendo si può anche fare a meno dei dispositivo, **basta carta e penna e magari una cassaforte**: si scrive la coppia di chiavi, pubblica e privata che servono poi ogni volta che si vogliono utilizzare, vendere o trasferire le crypto e poi trovare un luogo sicuro dove il foglietto non si perda, non venga rubato e magari non si bruci. Semplice ma scomodo, per questo meglio utilizzare un dispositivo.
>
Esistono ormai anche sistemi che si rivolgono ai risparmiatori più robusti o addirittura alle aziende, sempre più numerose quelle che investono i proventi in cryptovalute. In Italia c’è per esempio **CheckSig**, una specie di **Fort Knox del bitcoin** che offre il servizio di custodia Bitcoin per investitori istituzionali e privati (minimo 50mila dollari). Questa società risolve i problemi legati a sicurezza, complessità tecnologica e conformità regolamentare. E se tutti i loro sistemi di sicurezza non dovessero bastare, l’utente è comunque assicurato grazie a un accordo con il Gruppo Cattolica che copre sia il vero e proprio furto durante le operazioni di prelievo dei Bitcoin custoditi, sia i danni derivanti da intrusioni e violazioni della sicurezza e legati al ripristino dei dati.
>
In attesa di sistemi biometrici alla portata di tutti è quindi meglio un pezzo di carta, una pennetta o una società cassaforte piuttosto che lasciarli in mano agli exchange, per quanto il rischio sia comunque basso.