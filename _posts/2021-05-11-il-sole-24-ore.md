---
layout: post
comments: false
title: "Bitcoin e Criptovalute"
subtitle: "I direttori DGI per l'instant-book de Il Sole 24 Ore"
author: "Staff"
image:
    main: 2021-05-11-il-sole-24-ore.jpg
    thumb: 2020-10-28-ilsole24ore-thumb.png
published: true
newsfeed: true
---

È da oggi disponibile l’instant-book [**Bitcoin e Criptovalute**](https://www.shopping24.ilsole24ore.com/sh4/collateral/products/libri-r.jsp?productId=prod2650197) de Il Sole 24 Ore.

A cura di [**Francesco Avella**](https://www.linkedin.com/in/francesco-avella-84b1a111/), la guida affronta in modo sistematico i principali risvolti dell'adozione delle criptovalute nella realtà quotidiana e fornisce gli strumenti per una migliore conoscenza e comprensione del fenomeno affinché i professionisti possano adeguatamente supportare privati e imprese, ciascuno per le proprie competenze, cogliendone soprattutto le implicazioni giuridiche e fiscali, oltre che economiche e finanziarie.

Il volume contiene l'opinion "**Hayek, l'oro Digitale Bitcoin e l'euro Digitale di Bce**" a cura del direttore scientifico DGI [**Ferdinando M. Ametrano**](http://ametrano.net/) e l'intervento "**La custodia sicura di bitcoin**" di [**Paolo Mazzocchi**](https://www.linkedin.com/in/paolomazzocchi/), direttore esecutivo DGI.

Il libro è disponibile nelle edicole da oggi.

E' inoltre acquistabile online, in formato cartaceo ed in formato PDF, nello store [*shopping24*](https://www.shopping24.ilsole24ore.com/sh4/collateral/products/libri-r.jsp?productId=prod2650197) de Il Sole 24 Ore.

### Il curatore

**Francesco Avella**
Dottore commercialista, è partner dello Studio Avella e Associati. È membro del Comitato Editoriale della rivista internazionale
European Taxation edita da IBFD (Amsterdam) e ha conseguito un LL.M. in Diritto Tributario Internazionale e Comparato presso la Wirtschaftsuniversität di Vienna. Specializzato in fiscalità internazionale e dell’Unione Europea ed in fiscalità finanziaria, collabora con quotidiani e riviste del settore ed è autore di numerosi articoli e contributi pubblicati in riviste specialistiche e collettanee nazionali e internazionali. Tiene inoltre regolarmente seminari e lezioni in corsi di laurea, master e convegni in Italia e all’estero.

### Gli autori

**Marco Allena**
Professore Ordinario di Diritto Tributario nell'Università Cattolica del Sacro Cuore, Facoltà di Economia e Giurisprudenza; è avvocato cassazionista ed equity partner presso Miccinesi Tax Legal Corporate, con sedi a Milano, Firenze e Roma. È membro di consigli di amministrazione e collegi sindacali di società di capitali.

**Ferdinando M. Ametrano**
Insegna Bitcoin e tecnologia blockchain all’Università Milano Bicocca,
è amministratore delegato di CheckSig, società di custodia bitcoin per investitori istituzionali e persone ad alta patrimonializzazione, ed è direttore scientifico del Digital Gold Institute.

**Filippo Annunziata**
Università Luigi Bocconi, Milano. CoDirector RULES Unit, BaffiCarefin Centre, Bocconi University. Academic Board Member
– European Banking Institute (Francoforte). Academic Member and Fellow Jean Monnet Centre of Excellence EUSFIL European
Union Sustainable Finance and Law. Visiting professor Antwerp, Leuven, Toulouse, London (Queen Mary), Warwick. Member of the Faculty, PhD in Legal Studies, Bocconi University. Membro del Consiglio di orientamento Droit & Croissance, Paris. Comitato di Redazione della Rivista delle Società.

**Paolo Arginelli**
Of Counsel di Pirola Pennuto Zei & Associati, è Professore di Diritto Tributario presso l’Università Cattolica del Sacro Cuore (sede
di Piacenza), Adjunct Postdoctoral Research Fellow dell'Academic Department dell'IBFD (Amsterdam) e Alternate Member del VAT Expert Group presso la Commissione europea. Ha conseguito un LL.M. e un PhD in Diritto Tributario Internazionale presso l’Università di Leiden (Paesi Bassi) e maturato una pluridecennale esperienza professionale e accademica in Italia ed all’estero.

**Andrea Conso**
Avvocato in Milano, è founder partner di Annunziata & Conso, network di professionisti specializzato in diritto dei mercati finanziari, diritto bancario, assicurativo e societario. Ricopre diversi incarichi, come amministratore o sindaco, presso intermediari vigilati. È autore di numerose pubblicazioni in materia di informativa societaria e di regolamentazione dei mercati e degli intermediari finanziari.

**Matteo Giacomelli**
Dottore Commercialista, è associate dello Studio Avella e Associati. Svolge consulenza in materia tributaria, occupandosi
principalmente di fiscalità delle imprese, di fiscalità internazionale e di transfer pricing. Ha conseguito il Master Executive in “Tax Law Advanced Program” (24Ore Business School), il Master Transfer Pricing (ODCEC di Milano) e il Master in Fiscalità dei soggetti IAS/IFRS (24Ore Business School). È autore di articoli e pubblicazioni in riviste specialistiche.

**Paolo Mazzocchi**
Founder e Operating Officer di CheckSig, società di custodia bitcoin per investitori istituzionali e persone ad alta patrimonializzazione, è inoltre amministratore unico del Digital Gold Institute.

**Marco Petrassi**
Avvocato del Foro di Milano, è partner dello Studio Legale SZA. Svolge consulenza in materia commerciale e societaria a favore
di società private e pubbliche. È ottore di ricerca in Diritto Civile. Già titolare, per gli anni 2011 e 2012, del corso di International Law and Business Ethics della Facoltà di Economica dell’Università Cattolica del Sacro Cuore di Piacenza, è oggi membro del Global Integrity Research Network costituito presso la Coventry University. Ha indirizzato i suoi interessi anche ai temi della Corporate Social Responsibility, occupandosi in particolare di società benefit, BCorps nonché delle dichiarazioni non finanziarie ai sensi del Dlgs 254/2016.

**Andrea Purpura**
Dottore di Ricerca in Scienze Economiche, Aziendali e Giuridiche presso l'Università degli Studi di Enna Kore. Ha svolto attività
di ricerca presso l'IBFD (Amsterdam) ed il Max Planck Institute for Tax Law and Public Finance (Monaco di Baviera). Partecipa alle attività di ricerca afferenti all'SSD IUS12 (Diritto Tributario) presso l’Università Cattolica del Sacro Cuore. È autore di numerose pubblicazioni scientifiche relative al medesimo settore.

**Lorenzo Savastano**
Capitano della Guardia di Finanza. Laureato con lode in Giurisprudenza e Scienze della Sicurezza Economico Finanziaria,
ha conseguito, con il massimo dei voti, i Master di II livello in “Diritto Tributario d’Impresa” (Università Bocconi) e “Diritto Tributario Internazionale” (Roma Tor Vergata), nonché un Master executive in “Tax Law Advanced Program” (24Ore Business School). È autore di numerose pubblicazioni, nonché relatore in convegni e seminari, sui temi di diritto tributario italiano ed internazionale, diritto finanziario, legislazione antiriciclaggio e tecniche di polizia economico finanziaria.

**Mario Tenore**
Of Counsel di Pirola Pennuto Zei & Associati. Ha conseguito un LL.M. in Diritto Tributario Internazionale presso l’Università di
Leiden (Paesi Bassi) e un dottorato di ricerca in Diritto Tributario presso la Seconda Università degli Studi di Napoli. Ha maturato una significativa esperienza professionale in materia di private clients con particolare riferimento alla fiscalità degli artisti e degli sportivi sia in ambito nazionale che internazionale. È autore di numerosi articoli in materia di fiscalità internazionale ed europea.

### Dettagli di pubblicazione

>Codice Prodotto: P134C001210003
>
Numero pagine: 120
>
Data pubblicazione: 11 maggio 2021
>
**ISBN: 0200133721036**