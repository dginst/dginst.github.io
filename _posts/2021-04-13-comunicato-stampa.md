---
layout: post
comments: false
title: "Presentazione del report trimestrale del Digital Gold Institute"
subtitle: "Comunicato stampa" 
author: "Staff"
image:
    main: 2021-04-14-2021Q1-report.jpg
    thumb: 2021-04-14-2021Q1-report-thumb.jpg
published: false
newsfeed: true
---

## Presentazione del report trimestrale del Digital Gold Institute

Verrà presentato domani 14 aprile alle 17:30 in diretta [YouTube](https://youtu.be/pgAlv1ufZdk) il report trimestrale sull’ecosistema Bitcoin, crypto-asset e blockchain curato dal Digital Gold Institute (DGI).

[Ferdinando M. Ametrano](http://ametrano.net/), Direttore Scientifico del DGI e docente di Bitcoin e Blockchain Technology a Milano-Bicocca, commenterà il primo trimestre 2021 del mercato cripto, tra nuovi record del prezzo di bitcoin e l’ingresso dei principali player finanziari ed industriali statunitensi. Affronterà anche il fenomeno dei token non-fungibili (non-fungible token, NFT), della finanza decentralizzata (decentralized finance, DeFi) e degli aspetti regolamentari collegati allo sviluppo del contante digitale di banca centrale (central bank digital currency, CBDC).

[Filippo Annunziata](http://faculty.unibocconi.it/filippoannunziata/), Professore associato di Diritto dei mercati e degli intermediari finanziari presso l’Università Bocconi, porterà un contributo di approfondimento sulla proposta di regolamentazione europea per i mercati in crypto-asset (Markets in Crypto-Assets, MiCA).

Al termine del live-streaming pubblico su YouTube, previsto per le 18:30, l’evento prosegue con un dibattito riservato che vede la partecipazione di circa cento tra i protagonisti italiani del mondo finanziario, imprenditoriale, giornalistico, politico ed istituzionale. La partecipazione numerosa e qualificata mostra il grande interesse verso il tema bitcoin, di straordinaria attualità anche per il nuovo record di prezzo segnato proprio nella giornata odierna.

Il rapporto trimestrale 2021Q1 sarà disponibile entro fine mese su [dgi.io/reports](https://dgi.io/reports/).