---
layout: post
comments: false
title: "The Blockchain Series: Bitcoin First (puntata 1 di 25)"
subtitle: "Intervista a Ferdinando Ametrano"
author: "Staff"
image:
    thumb: 2020-02-26-intervista-bicoccalumni-thumb.png
youtube: L4ine_6noZA
published: true
newsfeed: true
---

Se ne discute molto, ma su bitcoin la divisione è radicale, tra scettici che parlano di bolla ed entusiasti che descrivono una rivoluzione globale. **The Blockchain Series: Bitcoin First** è l'evento organizzato da [BicoccAlumni](https://www.bicoccalumni.it/), [Crypto Asset Lab](https://cryptoassetlab.diseade.unimib.it/) e [Distretto Bicocca](https://www.distrettobicocca.it/), che si è svolto lo scorso 4 luglio allo Spazio MIL di Milano, con lo scopo di fare chiarezza e informazione sul tema Bitcoin e Blockchain.

L'evento ha avuto come protagonista [*Ferdinando Ametrano*](https://www.ametrano.net), che ha illustrato il tema Bitcoin e Blockchain in un format domande e risposte. Dato il successo dell'iniziativa, BicoccAlumni ha prodotto una serie di contenuti video, che vi riproponiamo qui, ogni mercoledì e venerdì, con l'obiettivo di fare chiarezza e informazione su questi temi sempre più attuali. 

Oggi proponiamo la prima di 25 puntate: **Cos'è Bitcoin?**

"Bitcoin è un bene digitale trasferibile ma non duplicabile, cioè “spendibile” una sola volta (a favore di Tizio) ma non due volte (a favore anche di Caio). Per la prima volta in ambito digitale questa caratteristica è intrinseca al protocollo informatico che definisce bitcoin e non è garantita da una autorità o emittente, come capita invece con un titolo azionario o il saldo di un conto corrente. Inoltre bitcoin è un bene scarso, limitato a 21 milioni: è l'emergere della scarsità in ambito digitale."
