---
layout: post
comments: false
title: "Bitcoin: oro digitale, finanza e tulipani (puntata 11 di 11)"
subtitle: "Intervista a Ferdinando Ametrano"
author: "Staff"
image:
    thumb: 2019-07-23-intervista-bitcoin-11-thumb.jpg
youtube: UL9RHSYgZ7A
published: true
newsfeed: false
---

Undicesima (ultima) puntata dell'intervista al nostro direttore
[*Ferdinando Ametrano*](https://www.ametrano.net)
sul tema Bitcoin,
a cura di *Nicole Vismara* (manager di Deloitte Consulting).
In coda sono presenti i link alle puntate precedenti,
di seguito la trascrizione di questa puntata.

### 11 - Tra divulgazione e università

**[NV] Quando parla di bitcoin tutti le riconoscono chiarezza, qualcuno le rimprovera un tono propagandistico, altri la criticano per supponenza e scontrosità.**

[FA] Tanti giornalisti ed opinionisti si stanno occupando di bitcoin: la maggioranza degli interventi è un mix di errori fattuali, illazioni infondate e leggende metropolitane. Bitcoin è un terreno scivoloso e può capitare di scrivere inesattezze, ma non si può insistere su bolle, tulipani e gossip tecnologico blockchain. Capita di potersi entusiasmare per un Carlo Lottieri che scrive sull’argomento in maniera semplice ed intelligente, ma a parte queste rarissime eccezioni bitcoin viene sempre dipinto a tinte fosche, senza alcun approfondimento sulla sua rilevanza in questo momento storico e culturale. Serve un dibattito di respiro più alto: tentare di capire cosa stia succedendo nella storia della moneta e se la privacy sia ancora un diritto umano riconosciuto e tutelato. Dal canto mio, tento di contribuire qualche elemento di chiarezza, avendo imparato con fatica personale che bitcoin è complesso e richiede un significativo lavoro di comprensione.

**[NV] Il corso “Bitcoin and Blockchain Technology” è una trovata di marketing delle università con cui collabora?**

[FA] Un corso simile c’è a Stanford, MIT e Princeton: a Milano Bicocca va riconosciuta lungimiranza ed apertura mentale. Le lezioni più divulgative sono disponibili su YouTube, a disposizione di chiunque voglia approfondire. Al Politecnico di Milano il materiale del corso è presentato in alcune lezioni dell’insegnamento “Computational Finance” di Ingegneria Matematica. C’è ancora molto da fare in termini di multidisciplinarietà e soprattutto di riconoscimento accademico e professionale della rilevanza di questi temi, ma è un inizio significativo.

**[NV] Dei molteplici aspetti di bitcoin cosa la appassiona?**

[FA] Bitcoin è Hayek che incontra il cypher-punk: la scuola austriaca dell’economia ed in generale la cultura libertaria sono storicamente minoritarie, ma la crittografia è un potente strumento di libertà, la fionda tecnologica con cui Davide può sconfiggere Golia. Mi interessano quindi i temi di ingegneria monetaria: quelle monete di seconda generazione che chiamo Hayek Money, anche se i tempi non sono ancora maturi dal punto di vista tecnologico e politico. Mi appassionano infine didattica e divulgazione: sto collaborando con BapuFilm al documentario su bitcoin “[The Digital Rush](http://www.the-digital-rush.com/)”, il trailer è su [YouTube](https://www.youtube.com/watch?v=BxVkdmXcaKw).

**[NV] La corsa all’oro digitale?**

[FA] Sì, alla fine quello è il cuore della faccenda: è stato scoperto l’oro digitale, un numero crescente di persone ne comprende il luccichio inossidabile e il potenziale come asset di investimento. La corsa all’oro apre sentieri in territori ancora selvaggi. È un ecosistema dove, al fianco di esploratori e guide serie, c’è un pullulare di furfanti ed imbroglioni. Ma per chi saprà arrivare in fondo, senza farsi frodare e avendo chiaro l’orizzonte, il premio esiste: bitcoin, oro digitale a 24 carati.


[Playlist YouTube con tutti gli interventi](https://www.youtube.com/playlist?list=PLTLa2tRY91LKw5CrWIFFeIws08Sr7q-jC)

[1: Oro digitale](https://dgi.io/2019/06/17/intervista-bitcoin-01.html)

[2: Tra truffa e speculazione](https://dgi.io/2019/06/20/intervista-bitcoin-02.html)

[3: Regolazione](https://dgi.io/2019/06/25/intervista-bitcoin-03.html)

[4: La finanza](https://dgi.io/2019/06/27/intervista-bitcoin-04.html)

[5: Come funziona bitcoin](https://dgi.io/2019/07/02/intervista-bitcoin-05.html)

[6: Ico, forkcoin e altcoin](https://dgi.io/2019/07/04/intervista-bitcoin-06.html)

[7: Privacy e futuro della moneta](https://dgi.io/2019/07/09/intervista-bitcoin-07.html)

[8: La blockchain oltre bitcoin](https://dgi.io/2019/07/11/intervista-bitcoin-08.html)

[9: I punti deboli di bitcoin](https://dgi.io/2019/07/16/intervista-bitcoin-09.html)

[10: Investire in bitcoin](https://dgi.io/2019/07/18/intervista-bitcoin-10.html)
